---
title: "Добре слово до відвідувача!"
date: 2020-11-05
---
Різні сайти Інтернету, різні ролики з Ютубу, що присвячені тематиці цукрового діабету, містять тисячі і тисячі відомостей про причини, перебіг і лікування цієї хвороби. Її поширення, розповсюдження та перебіг настільки прогресують, що її інколи називають «чумою 21 віку». Звичайно, в період Пандемії Covid-19 словом «чума» важко кого-небудь налякати, але проблема від того не зменшується. Тим більше, що цукровий діабет належить до ускладнюючих факторів при коронавірусній хворобі.

Наші замучені постійною медичною реформою і карантином, що постійно подовжують, лікарі зовсім забули про просвітницьку роботу. Їхній інтерес до пацієнта і його проблем можуть стимулювати тільки Леся Українка, а ще краще Григорій Сковорода!

Ось і результати. До прикладу – недавно попався сюжет про сільську жінку з полтавського села, вона, не зважаючи на традиції сімейного діабету, коли ним вражені і найближчі родичі, мати і батько, а також дідусі і бабусі, вирощує в домашньому господарстві свиней і качок. Лани засаджені картоплею і особливих перспектив людина не бачить, тільки медикаментозне лікування. Чомусь не задумались про вирощування індиків чи кроликів. А ще при діабеті досить корисне м'ясо нутрії, перепілки чи цесарки.

Ось і виходить, що спасіння того, хто тоне, справа рук його самого.

Це і є призначенням даного сайту. У міру сил ми будемо з’ясовувати різні питання і протиріччя стосовно дієти, корисності продуктів харчування, протиріччя і пропуски в значеннях глікімічного індексу (ГІ), глікімічного навантаження (ГН), а також енергетичну цінність та кількість білків, жирів і вуглеводів. Хотілось би визначити для себе, а також поділитись з народом:

- При яких значеннях ГІ і ГН продукти відносяться до умовно дозволених чи небажаних до вживання. Наприклад: для ГІ границя високого ГІ починається від 55 до 70 одиниць!
- Взагалі, ГІ і ГН обчислені для досить обмеженої кількості продуктів і не завжди зрозуміло, відносяться ці показники до сирих продуктів, варених чи готових страв.
- Багато протиріч в переліках дозволених продуктів. В першу чергу це відноситься до картоплі. Чи взагалі вона рекомендована. І чи потрібно її вимочувати перед вживанням, і скільки часу. Адже період вимочування варіюється від щонайменше 2-х годин до однієї доби.
- Чи дозволяються курячі яйця і в якій кількості. Одне, півтора та навіть два на сніданок — хто більше? Розповідають, що потрібно враховувати кількість яєць в інших стравах та випічці.
- Мало відомостей про нові продукти, про які раніше не знали: яєчний білок, стевія.
- Фрукти, сухофрукти: які з них корисні та ні. Як бути з такими екзотичними фруктами як світі, помело, кумкват та інші.
- Те ж саме відноситься до нових та забутих овочів: ріпа, турнепс, пастернак, селера.
- А топінамбур? То він усім корисний, то обмежень стільки, що вони перевищують користь.

Багато повідомляють — і, здається, правдиво кажуть — що діабет можна вилікувати, хоч усім відомо, що підшлункова залоза не регенерується. А також є багато повідомлень, як зменшити рівень цукру в крові без ліків. Хто що думає? Правда, ні? А власний досвід?

Тож таких питань багато і ми попробуємо у всьому розібратися.

На сайті ми розмістили таблицю з показниками основних поживних характеристик продуктів харчування, яких на сьогодні назбиралось більше 300 штук. Показники білків, жирів та вуглеводів вишукувались не менше чим на трьох сайтах і приймались, якщо вони відрізнялись не більше 1 відсотка (1%), по середньо арифметичному значені. Теж саме відноситься до енергетичних показників і глікімічного індексу. Показники «хлібні одиниці» і «глікімічне навантаження» є розрахунковими і мають пряму функціональну залежність.

Ми зібрали близько сотні статей про корисні і шкідливі властивості фруктів і овочів, відомих в Україні, яку плануємо постійно поповнювати.

Плануємо вести сайт з кулінарними рецептами, які не містять цукру, обмежують використання жирів, пшеничної муки і тому подібного.

Вперед до нових знань!
